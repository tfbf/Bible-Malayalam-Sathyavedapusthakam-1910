:author: beniza
:date: 12th April 2022
:version: 1

Malayalam Style Guide (draft) ver.1
===================================
അക്ഷരമാല
------------
സ്വരങ്ങൾ (Vowels: 13)
~~~~~~~~~~~~~~~~~~~~~~~
    അ, ആ, ഇ, ഈ, ഉ, ഊ, ഋ, എ, ഏ, ഐ, ഒ, ഓ, ഔ അം (അനുസ്വാരം), അഃ (വിസർഗം)

വ്യഞ്ജനങ്ങൾ (Consonents: 36)
~~~~~~~~~~~~~~~~~~~~~~~~~~~~~~~

     ക ഖ ഗ ഘ ങ 

     ച ഛ ജ ഝ ഞ 
     
     ട ഠ ഡ ഢ ണ  
     
     ത ഥ ദ  ധ  ന 
     
     പ ഫ ബ ഭ മ 
     
     യ ര ല വ  
     
     ശ ഷ സ ഹ 
     
     ള ഴ റ

കൂട്ടക്ഷരങ്ങൾ
~~~~~~~~~~~~~~~
കൂട്ടക്ഷരങ്ങളുടെ ഉപയോഗം മലയാളത്തിൽ സാർവത്രികമാണ്. 1971-ലെ ഉത്തരവിൽ ഉൾപ്പെടുത്തപ്പെട്ടവയ്ക്ക് പുറമേ ധാരാളം കൂട്ടക്ഷരങ്ങൾ നാം ഉപയോഗിച്ചുവരുന്നു. അതിനാൽ എഴുത്തിലും അർഥത്തിലും അക്ഷരങ്ങൾ പിരിച്ചെഴുതേണ്ട ആവശ്യം വരാത്ത സാഹചര്യങ്ങളിൽ താഴെപ്പറയുന്നവ കൂടക്ഷരങ്ങളായി ഉപയോഗിക്കാവുന്നതാണ്.

* ഒരേ വർണത്തിൻ്റെ ഇരട്ടിപ്പ് പിരിച്ചെഴുതരുത്

    ഉദാ: 

    ക് + ക് + അ -> ക്ക (ക്‌ക എന്ന് പാടില്ല)

    ച് + ച് + അ -> ച്ച

* ൻ്റ ഇങ്ങനെതന്നെ എഴുതണം (ൻറ എന്ന് പാടില്ല)
* റ്റ യും ഇങ്ങനെതന്നെ എഴുതണം (ററ എന്ന് പാടില്ല)

ലിപിവിന്യാസം
================
അകലമിടൽ (Spacing)
-----------------------
Ref: `മലയാള ശൈലീപുസ്തകം`_

1. സമസ്തപദങ്ങൾ ചേർത്തെഴുതണം

  ഉദാ:
    - രാജ്യസഭ
    - മുഖ്യമന്ത്രി
    - മലയാളഭാഷ
    - ആഭ്യന്തരവകുപ്പ്
    - ലിപിവിന്യാസം
    - ലിപിവ്യവസ്ഥ
    - വിദഗ്ദസമിതി

2. സന്ധി വരുന്നിടത്ത് പദങ്ങൾ ചേർത്തെഴുതണം

ഉദാ:

    - അതുകൊണ്ട്

    - അവനെക്കൊണ്ട്

    - ഉപ്പുമുതൽ കർപ്പൂരം വരെ

3. ഗതി മുൻപദത്തോടു ചേർത്തെഴുതണം.

ഉദാ: 
    - അതുകൊണ്ട്
    - അവനെക്കൊണ്ട്
    - ഉപ്പുമുതൽ കർപ്പൂരംവരെ

4. ഉം, ഏ, ഓ തുടങ്ങിയവ മുൻപദത്തോടു ചേർത്തെഴുതണം.

ഉദാ:
    - സീതയും
    - ശങ്കരനേ 
    - അവളോ

5. ആ, ഏ, ഒ, തുടങ്ങിയവയുടെ പിന്നിൽ ഒരു പദവും ചേർത്തെഴുതരുത്.

ഉദാ:
    - അതാ ഒരു
    - ഏതോ ഒരു
    - പോയേ തീരൂ

6. ദ്വന്ദ്വസമാസത്തിൽ ഘടകപദങ്ങൾ ചേർത്തെഴുതണം.

ഉദാ: 
    - കൈകാലുകൾ
    - മാതാപിതാക്കൾ

7. ഉം, ഓ എന്നിവ ചേർന്ന നാമങ്ങൾക്കുശേഷം പറ്റി, ആയ, ആണ്, അല്ല തുടങ്ങിയ പദങ്ങൾ അകലമിട്ട് എഴുതുക.

ഉദാ:
    - രാമനെയോ സീതയെയോ പറ്റി
    - ഗുണമോ ദോഷമോ ആയ കാര്യം

8. ഒരുമിച്ചുനിൽക്കുമ്പോൾ പുതിയ അർഥമുണ്ടാക്കുന്ന പദങ്ങൾ ചേർത്തെഴുതണം.

ഉദാ: 
  - പെട്ടുപോയി 
  - പറഞ്ഞുകളഞ്ഞു
  - പറഞ്ഞുതന്നു
  - വന്നുചേർന്നു
  - മാറ്റിവെച്ചു
  
9. വ്യാക്ഷേപകവും സംബോധനയും വിട്ടെഴുതണം.

ഉദാ: 
  - അയ്യോ! രാമാ
  - സുഹൃത്തുക്കളേ, വരൂ
  
10. ഉച്ചാരണത്തിൽ വിടവുവരാൻ പാടില്ലാത്ത ഭാഗങ്ങൾ ചേർത്തെഴുതണം.

ഉദാ: 
 - വരൾച്ചമൂലം
 - മുൻവഴിയിലൂടെ
 
11. വികല്പത്തിൽ അക്കങ്ങൾ അക്ഷരത്തിലെഴുതുമ്പോൾ ചേർത്തെഴുതരുത്. 

ഉദാ. 
  - അമ്പതോ നൂറോ
  - പത്തോ ഇരുപതോ

12. ഉച്ചാരണത്തിൽ ഒന്നായിവരുന്ന അക്കങ്ങളും സംഖ്യകളും അക്ഷരത്തിലെഴുതുമ്പോൾ ചേർത്തെഴുതണം.

ഉദാ. 
  - പത്തിരുപത്
  - പതിമ്മൂന്ന്

13. ‘ചെയ്യുക’, ‘നടത്തുക’ തുടങ്ങിയവ ചേർന്നുവരുന്ന ക്രിയകൾ ഒരുമിച്ചെഴുതുക. 

ഉദാ. 
  - ഫോൺചെയ്തു
  - ധർണനടത്തി പൊയ്ക്കളഞ്ഞു

14. ‘ഒരു’ എന്ന പദം ആൾ, എണ്ണം, ഇടം, മാതിരി, തരം, പോലെ മുതലായവയോടു ചേരുമ്പോൾ അകലമിടാതെ എഴുതുക.

ഉദാ. 
  - ഒരാൾ
  - ഒരെണ്ണം
  - ഒരിടം
  - ഒരുമാതിരി
  - ഒരുവിധം
  - ഒരുപോലെ

15. എന്ത്, എത്ര, ആര്, എങ്ങനെ, എപ്പോൾ, ഏത് തുടങ്ങിയ ചോദ്യരൂപങ്ങൾക്കുശേഷം ആണ്, അല്ല, ഇല്ല, ഉണ്ട്, മാത്രം, മാതിരി, ഒക്കെ, തരം എന്നീ പദങ്ങൾ ചേരുമ്പോൾ ഒരുമിച്ചെഴുതണം.

ഉദാ. 
  - എന്താണ്
  - എങ്ങനെയൊക്കെ
  - എത്രതരം
  - എപ്പോഴൊക്കെ

16. ഉപസർഗം ചേർന്നുവരുന്ന പദങ്ങൾ ചേർത്തെഴുതുക.

ഉദാ. 
  - സാദരം
  - പ്രാക്പ്രയോഗം
  - പ്രതിപക്ഷം
  - പ്രതിനായകൻ
  - ആഗമിക്കുക

17. പൂർണമായോ ഭാഗികമായോ ആവർത്തിക്കുന്ന പദങ്ങൾ/രൂപങ്ങൾ ചേർത്തെഴുതുക.

ഉദാ.
  - പാടിപ്പാടി
  - നടന്നുനടന്ന്
  - ഓടിയോടി
  - ചിരിച്ചുചിരിച്ച്
  - നനുനനെ
  - പളപളാ

18. രണ്ടിലധികം ഘടകങ്ങളുള്ള സമസ്തപദങ്ങളിൽ അകലമിടുന്നത് അർഥബോധമോ ഉച്ചാരണമോ എളുപ്പമാകുന്ന വിധത്തിലായിരിക്കണം.

ഉദാ. ചെറുകിടകർഷക വികസന ഏജൻസി

19. പിൻവിനയെച്ചത്തിനുശേഷം അകലമിടണം.

ഉദാ. 
  - വരാൻ പറഞ്ഞു
  - എഴുതാൻ തന്നു
  - പഠിക്കാൻ പോയി

20. വിശേഷണവും നാമവും തമ്മിൽ അകലമിടണം.

ഉദാ. 
  - ചെറിയ കുട്ടി
  - ധാരാളം പുസ്തകങ്ങൾ

21. പേരെച്ചത്തിനുശേഷം അകലമിട്ട് എഴുതണം.

ഉദാ. 
  - ചെയ്ത കാര്യം
  - വെളുത്ത കുട്ടി
  - ചിരിക്കുന്ന കുഞ്ഞ്
  - ഓടുന്ന വണ്ടി
  - പഠിക്കുന്ന ബാലിക
  - പാടുന്ന കുട്ടി

ചന്ദ്രക്കല
---------
1. വാക്യാവസാനത്തിലും സ്വരാദിയായ പദത്തിനുമുമ്പും ചന്ദ്രക്കല ഉപയോഗിക്കുക.

ഉദാ. 
  - .....നാം സഹായിക്കേണ്ടത്
  - ......നൽകുകയാണു വേണ്ടത്
  - അവന് എത്ര രൂപ നൽകണം? 
  - അവനാണ് ആരോഗ്യമുള്ളത്.

.. _`മലയാള ശൈലീപുസ്തകം`: https://newspaper.mathrubhumi.com/features/edit-page/mayaruth-malayalam-1.7425812
